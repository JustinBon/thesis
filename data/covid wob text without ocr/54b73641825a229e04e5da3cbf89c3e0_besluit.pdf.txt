   Directie Juridische Zaken   Korte  Voorhout 7  2511 CW  Den Haag  Postbus 20201  2500 EE  Den Haag  www.rijksoverheid.nl    Ons kenmerk  2021-0000070265   Bijlagen  3 > Retouradres Postbus 20201 2500 EE  Den Haag     Pagina  1 van  6   Datum  14 juni 2021  Betreft  Besluit op uw Wob -verzoek inzake uw Wob -verzoek van  16 juli 2020       Geachte   In uw brief van 1 december 2020, ontvangen op dezelfde datum, heeft u met een  beroep op de Wet openbaarheid van bestuur (hierna: Wob) verzocht om  informatie over de behandeling van het Wob -verzoek dat u op 16 juli 2020 heeft  ingediend.     U vraagt om openbaarmaking van informatie, communicatie en documenten over   het Wob -verzoek van 16 juli 2020 binnen het ministerie van Financiën, tussen het  minister ie van Financiën en andere ministeries en tussen het ministerie van  Financiën en KLM. Uw verzoek ziet op de periode van 16 juli 2020 tot en met 1   december 2020, de indiening van onderhavig verzoek.     De ontvangst van uw verzoek heb ik u schriftelijk bevest igd bij brief van 10  december 2020, met kenmerk 2020 -0000245502.  In deze brief is de  beslistermijn met vier weken verdaagd.    Met uw e -mail van 21 januari 2021 heeft u het ministerie van Financiën in  gebreke gesteld. Vervolgens heeft u op 18 maart 2021 bij  de rechtbank Haarlem  een beroep niet -tijdig beslissen ingediend  wegens  het uitblijven van een  beslissing  op uw Wob -verzoek . Het is helaas niet gelukt om op tijd op uw Wob -verzoek en ingebrekestelling te beslissen. Hiervoor bied ik u mijn excuses aan.     Bes luit  Ik besluit de door u gevraagde informatie gedeeltelijk openbaar te maken. Ik licht   mijn besluit hieronder toe.    Inventarisatie documenten  Op basis van uw verzoek zijn meerdere documenten aangetroffen. Deze   documenten zijn opgenomen in een inventarisl ijst, zie hiertoe bijlage B.    Voor zover documenten zijn aangetroffen die u reeds in uw bezit heeft, wordt  opgemerkt dat deze documenten buiten de reikwijdte van het verzoek  vallen.     Een aantal documenten bevat passages die over andere onderwerpen gaan  dan  de hierboven genoemde onderwerpen van uw verzoek. Deze passages vallen  
 Directie Juridische Zaken   Ons kenmerk  2021-0000070265  Pagina  2 van  6  inhoudelijk niet binnen de reikwijdte van uw verzoek. Om die reden heb ik de  passages onleesbaar gemaakt onder vermelding van ‚buiten verzoek™.   Daarnaast bevat een aantal documente n passages die dubbel zijn. Deze passages  worden eenmalig verstrekt, voor het overige zijn deze passages onleesbaar   gemaakt onder vermelding van ‚dubbel™.    Wanneer pagina™s geheel buiten het verzoek vallen of dubbel zijn, worden deze   geheel uit de set met documenten gehaald. Wanneer dit het geval is, is dit  eveneens aangegeven in bijlage B.    Wettelijk kader  Uw verzoek om informatie is beoordeeld op grond van  de Wob. Het recht op  openbaarmaking dient het publieke belang van een goede en democratische   bestuursvoering.  Het komt iedere burger in gelijke mate toe. Er wordt niet  gekeken naar het specifieke belang van de verzoeker.     Openbaarmaking in de zin van de  Wob betekent openbaarmaking voor iedereen.  In dat licht vindt de afweging dan ook plaats. Hierbij wordt getoetst aan de   artikelen 10 en 11 van de Wob waarin is aangegeven in welke gevallen   openbaarmaking kan of moet worden geweigerd (zie bijlage A). Voorts  kan het  bestuursorgaan besluiten om op grond van eventuele bijzondere   openbaarmakingsregimes documenten (gedeeltelijk) niet openbaar te maken.    Motivering  Documenten niet aanwezig  Op grond van artikelen 1 en 3 van de Wob, kan eenieder een verzoek om  info rmatie neergelegd in documenten over een bestuurlijke aangelegenheid  richten tot een bestuursorgaan. De verplichting tot openbaarmaking van  documenten geldt uiteraard niet indien er bij het bestuursorgaan geen stukken  aanwezig zijn die de gevraagde informa tie bevatten.   Onze zoekslag heeft uitgewezen dat de door u gevraagde correspondentie tussen  het ministerie van Financiën en KLM over het Wob -verzoek van 16 juli 2020 niet  bestaat. Dit maakt dat uw verzoek om informatie, voor zover het op deze  corresponden tie ziet, niet voldoet aan artikelen 1 en 3 van de Wob.     De eerbiediging van de persoonlijke levenssfeer (artikel 10, tweede lid, onder e,   van de Wob)  In diverse documenten staan persoonsgegevens. Dit zijn gegevens die   herleidbaar zijn tot een persoon, zo als onder meer namen, initialen, e -mailadressen en telefoonnummers. Ik weeg het belang van eerbiediging van de  persoonlijke levenssfeer zwaarder dan het belang van openbaarmaking. Deze  informatie maak ik dus niet openbaar. Waar van toepassing heb ik deze   persoonsgegevens onleesbaar gemaakt onder vermelding van 10.2.e. Dit geldt  ook voor wat betreft de persoonsgegevens van ambtenaren die niet wegens hun   functie in de openbaarheid treden.    Het voorkomen van onevenredige bevoordeling of benadeling (artikel 10 , tweede  lid, onder g, van de Wob)  Openbaarmaking van informatie blijft achterwege voor zover het belang daarvan   niet opweegt tegen het belang van het voorkomen van onevenredige  bevoordeling of benadeling van belanghebbenden bij die informatie. Hiertoe mer k  ik het volgende op.   
 Directie Juridische Zaken   Ons kenmerk  2021-0000070265  Pagina  3 van  6   In de documenten met nummers 42, 45, 50 en 56 is informatie is opgenomen  over de gekozen strategie voor de afdoening van het Wob -verzoek van 16 juli  2020. Openbaarmaking van deze informatie zal leiden tot onevenredige  benadeling van het ministerie van Fina nciën, omdat hiermee  afbreuk wordt  gedaan aan de procespositie van het ministerie. Immers, deze informatie kan   eventueel in een vervolgprocedure ten nadele van het ministerie worden   aangewend. De Afdeling Bestuursrechtspraak van de Raad van State heeft in  zijn  uitspraak van 9 april 2008 (vindplaats ECLI:NL:RVS:2008:BC9089) uitdrukkelijk   bepaald dat dit een belang is dat artikel 10, tweede lid, aanhef en onder g, van de   Wob beoogt te beschermen.     Verder  bevatten  verschillende documenten  inbelgegevens voor d igitale  overleggen over de behandeling van het Wob -verzoek van 16 juli 2020. De  deelnemers aan deze overleggen dienen ervan uit te kunnen gaan dat het   ministerie vertrouwelijk met deze gegevens omgaat. Daarbij wordt opgemerkt dat   het belang van openbaarmak ing van deze gegevens gering te noemen is.  Het  voorgaande  geldt eveneens voor een link naar het programma dat het ministerie  gebruikt voor het lakken van documenten.  Ik weeg in de bovengenoemde  gevallen h et belang bij het voorkomen van  onevenredig nadeel z waarder dan het  alge mene belang van openbaarmaking.  Deze gegevens maak ik dus niet  openbaar.  Waar van toepassing heb ik deze  gegevens onleesbaar gemaakt onder  vermelding van 10.2.g.    Persoonlijke beleidsopvattingen in een stuk voor intern beraad (artikel 1 1, eerste  lid, van de Wob)  Uitgangspunt van de Wob is dat overheidsinformatie openbaar is. Dit geldt in   beginsel ook voor documenten opgesteld ten behoeve van intern beraad. Dit is   het beraad over een bestuurlijke aangelegenheid binnen een bestuursorgaan,  dan  wel binnen een kring van overheden in het kader van de gezamenlijke   verantwoordelijkheid voor een bestuurlijke aangelegenheid. Uit de   wetsgeschiedenis blijkt dat onder het begrip ‚documenten opgesteld ten behoeve  van intern beraad™ onder meer moeten wo rden begrepen: nota™s van  ambtenaren  aan hun politieke en ambtelijk leidinggevenden, correspondentie tussen de  onderdelen van een ministerie en  tussen ministeries onderling,  conce pten van  stukken, agenda™s,  notulen, samenvattingen en conclusies van intern e  besprekingen en rapporten van ambtelijke adviescommissies. Degene die de   stukken heeft opgesteld moet de bedoeling hebben gehad dat ze zouden dienen  voor intern beraad.   Artikel 11, eerste lid, van de Wob bepaalt dat uit documenten die zijn opgesteld  ten  behoeve van intern beraad geen  informatie wo rdt verstrekt over persoonlijke  beleidsopvattingen.  Onder ‚persoonlijke beleidsopvattingen™  wordt verstaan:  ambtelijke adviezen, visies, standpunten en overwegingen. Dergelijke   opvattingen worden niet openbaar g emaakt omdat een zekere mate van  veiligheid  en vertrouwelijkheid  noodzakelijk is om te kunnen komen tot een  effectieve besluitvorming. Ambtenaren en bestuurders moeten onderling en met   bewindspersonen kunnen brainstormen.  Feiten, prognoses, beleidsalternat ieven,  de gevolgen van een bepaald beleidsalternatief of andere onderdelen met een  overwegend objectief karakter  worden door mij niet beschouwd als  persoonlijke  beleids opvattingen . De totstandkoming van beleid en regelgeving wordt met de  openbaarheid van d ergelijke informatie  inzichtelijk .  
 Directie Juridische Zaken   Ons kenmerk  2021-0000070265  Pagina  4 van  6  De documenten met nummers  4, 14 t/m 15, 18 t/m 20, 24, 2 7, 29 t/m 34, 36  t/m 37, 39, 45  t/m 46 , 50 t/m 52, 54, 56 t/m 61, 63 en 65 t/m 66  zijn opgesteld  ten behoeve van intern beraad en bevatten persoonlijke  beleidsopvattingen. Het  betreft plannen en/of voorstellen over de afdoening van het Wob -verzoek van 16  juli 2020, een inschatting over de voor zienswijze voorgelegde documenten door  andere ministeries en overwegingen over de afstemming van reactie(s) richt ing  verzoeker. Ik acht het niet in het belang van een goede en democratische  bestuursvoering deze persoonlijke beleidsopvattingen openbaar te maken, zowel  in tot op de persoon herleidbare als geanonimiseerde vorm. Daarom heb ik deze  informatie uit de docum enten verwijderd.    Verder wijs ik erop dat ik concepten heb aangetroffen van de documenten die ik  met dit besluit openbaar maak. Voor zover de conceptteksten afwijken van de   definitieve versie bevatten deze persoonlijke beleidsopvattingen. Voor zover de  conceptteksten overeenkomen met de definitieve teksten zijn ze al  openbaar.     Wijze van openbaarmaking  De documenten stuur ik met dit besluit in kopie mee.    Plaatsing op internet  De stukken worden met een geanonimiseerde versie van dit besluit voor eenieder  kenbaar gemaakt op  www.rijksoverheid.nl .   Hoogachtend,   DE MINISTER VAN FINANCIEN,  namens deze,        mr. drs. M.A.A. di Bucchianico  Hoofd Publiekrecht/De plv. Directeur Juridische Zaken                       
 Directie Juridische Zaken   Ons kenmerk  2021-0000070265  Pagina  5 van  6  Deze brief is een besluit in de zin van de Algemene wet bestuursrecht. Op grond  van die wet kunt u tegen dit besluit binnen zes weken na de dag waarop dit  besluit is bekendgemaakt een  bezwaarschrift indienen. Het bezwaarschrift moet  worden gericht aan de minister van Financiën, ter attentie van de Directie   Juridische Zaken, Postbus 20201, 2500 EE Den Haag. Het bezwaarschrift dient te  worden ondertekend en dient ten minste het volgende t e bevatten:  a. naam en adres van de indiener;  b. de dagtekening;  c. een omschrijving van het besluit waartegen het bezwaar zich richt;  d. een opgave van de redenen waarom u zich met het besluit niet kunt verenigen.                                                            
 Directie Juridische Zaken   Ons kenmerk  2021-0000070265  Pagina  6 van  6  Bijlage  A  Artikel 10 van de Wob luidt , voor zover relevant,  als volgt:  1.  Het verstrekken van informatie ingevolge deze wet blijft achterwege voor   zover dit:  a. de eenheid van  de Kroon in gevaar zou kunnen brengen;  b. de veiligheid van de Staat zou kunnen s chaden;  c. bedrijfs - en fabricagegegevens betreft, die door natuurlijke personen of  rechtspersonen vertrouwelijk aan de overheid zijn meegedeeld;  d. persoonsgegevens betreft als bedoeld in de artikelen 9, 10 en 87 van de  Algemene verordening gegevensbescherming,  tenzij de verstrekking  kennelijk geen inbreuk op de persoonlijke levenssfeer maakt.  2.  Het verstrekken van informatie ingevolge deze wet blijft eveneens  achterwege voor zover het belang daarvan niet opweegt tegen de volgende  belangen:  a. de betrekkingen van  Nederland met andere staten en met internationale  organisatie s; b. de economische of financiële belangen van de Staat, de andere   publiekrechtelijke lichamen of de in artikel 1a, onder c en d, bedoelde  bestuursorganen;  c. de opsporing en vervolging van strafbare  feiten;  d. inspectie, controle en toezicht door bestuursorganen;  e.  de eerbiediging van de persoonlijke levenssfeer;  f.  het belang, dat de geadresseerde erbij heeft als eerste kennis te kunnen  nemen van de informatie;  g. het voorkomen van onevenredige bevoordeling of  benadeling van bij de  aangelegenheid betrokken natuurlijke personen of rechtspersonen dan  wel van derden.  3. Het tweede lid, aanhef en onder e, is niet van toepassing voor  zover de  betrokken persoon heeft ingestemd met openbaarmaking.  (...)    Artikel 1 1 van de Wob luidt , voor zover relevant,  als volgt:  1. In geval van een verzoek om informatie uit documenten, opgesteld ten  behoeve van intern beraad, wordt geen informatie verstrekt over daarin   opgenomen persoonlijke beleidsopvattingen.  2. Over persoonlijke bele idsopvattingen kan met het oog op een goede en  democratische bestuursvoering informatie worden verstrekt in niet tot   personen herleidbare vorm. Indien degene die deze opvattingen heeft geuit of   zich erachter heeft gesteld, daarmee heeft ingestemd, kan de i nformatie in  tot personen herleidbare vorm worden verstrekt.  3. Met betrekking tot adviezen van een ambtelijke of gemengd samengestelde  adviescommissie kan het verstrekken van informatie over de daarin opge -nomen persoonlijke beleidsopvattingen plaatsvinden,  indien het voornemen  daartoe door het bestuursorgaan dat het rechtstreeks aangaat aan de leden   van de adviescommissie voor de aanvang van hun werkzaamheden kenbaar is   gemaakt.  4. In afwijking van het eerste lid wordt bij milieu -informatie het belang van de  bescherming van de persoonlijke beleidsopvattingen afgewogen tegen het  belang van openbaarmaking. Informatie over persoonlijke beleidsopvattingen  kan worden verstrekt in niet tot personen herleidbare vorm. Het tweede lid,  tweede volzin, is van overeenkomstig e toepassing.    
